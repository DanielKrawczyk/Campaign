# Kampania Dungeons & Dragons - Oddech Mrozu (Full code review - "Code" folder)

  Przeżyj epicką przygodę w świecie Zapomnianych Krain jako żądna wiedzy czarodziejka Ismena! Twoja podróż poprzez nadmorski gościniec w końcu dobiegła końca. Twym oczom ukazuje się długo pożądane miasto Luskan, portowy zakamarek każdego kochającego morze męża. Wieża Tajemnych Arkan widnieje nad horyzontem niby latarnia przy brzegu. Potężne drzewo wyrastające z ogromnej budowli pnie swe gałęzie wysoko ponad chmury, wskazując wędrownym cel ich podróży. Jednak nieprędko przyjdzie Ci zgłębić jej sekrety...
  
  Przekraczając bramy miasta Luskan dopada Cię wrażenie, że ktoś za Tobą stoi. Odwracasz się, jednak nikogo tam nie ma. Mogłabyś przysiąc, że przez chwilę czułaś na swojej szyji przerażająco zimny oddech. Oddech mrozu.
  
  Zmierz się z tajemnicami, które stoją za morderstwami w Wieży! Rozwikłaj zagadkę znikających ludzi miasta Mirabar! Odkryj mroki najgłębszych tuneli kopalni Mirabaru! Podążaj za swym przeznaczeniem zdradzieckimi Dolinami Lodowego Wichru, by w końcu przemierzyć Zewnętrzne Sfery w pościgu za odpowiedziami na wszystkie Twoje pytania! 
  
  
  
  Aktualnie gra oferuje krótkie, aczkolwiek grywalne demo. Prezentuje ono wstępny zarys interfejsu, rozgrywki i mechaniki, która będzie nam towarzyszyć. Na ten moment w grze jest dostępne:
  - Krótki wstęp do historii, test mechaniki efektów postaci (Zmęczenie z bocznego menu znika, gdy postać pójdzie spać), jedno testowe zadanie, test mechaniki zbierania doświadczenia przez postać, dwa testowe rzuty, jeden dialog i jeden wybór.
  - System rzutu kością d20,
  - Mapa świata,
  - Funkcjonalny ekwipunek (połączony z bocznym menu, które wyświetla wagę wszystkich przedmiotów),
  - Opis postaci wraz z portretem, statystykami i najważniejszymi informacjami,
  - Dziennik zadań (będzie wyglądał zupełnie inaczej),
  - Opcje gry (niewiele jest do wyboru jak opcja sterowania muzyką),
  - Boczne menu pokazujące podstawowe informacje potrzebne podczas rozgrywki,
  - Efekty dźwiękowe dla każdego przedmiotu,
  - Grająca w tle muzyka z opcją losowości utworów (czasami zdarza się, że muzyka się zatrzyma i nie zadziała funkcja losująca muzykę, ale to jest problem losowy. Dodatkowo znany mi jest problem w przypadku przeglądarki Chrome, gdzie muzyka z menu głównego pokrywa się z muzyką w grze. To też jest problem losowy, raz działa, raz nie działa. Inne przeglądarki nie mają z tym żadnych problemów).
  
  Dodatkowo wszystko jest także dostosowane pod telefony, tablety i mniejsze ekrany komputerów.
  
  Podczas testowania aplikacji mogę stwierdzić, że najlepiej spełnia swoje zadanie przeglądarka Opera, a tuż za nią Firefox.
  
  Do realizacji projektu użyłem: 
  - HTML,
  - CSS,
  - JavaScript,
  - jQuery,
  - Bootstrap,
  - Preprocesor SCSS,
  - React.js,
  - React-Redux.
  
  
  
  Dodatkowo warto nadmienić, iż wszystkie materiały użyte w tym projekcie nie są moją własnością i należą do ich prawnych właścicieli. Służą mi jedynie do celów prywatnych jak i edukacyjnych. 
